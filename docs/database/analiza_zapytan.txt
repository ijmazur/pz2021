Najwięcej osób odwiedzających stronę to klienci. W pierwszej kolejności trzeba zoptymalizować bazę pod ich kątem. Po zalogowaniu się będą widzieć stronę z listą restauracji, więc często wykonywanym zapytaniem będzie wyświetlanie listy restauracji (nazwa, średnia ocen i obrazek). Aby nie wyświetlać zamkniętych restauracji, musimy pobrać też dane z tabeli GodzinyOtwarcia. Lista ta będzie się zmieniać względnie rzadko, można więc w celu zoptymalizowania zapytania zaimplementować cachowanie tego do pliku.

Po wybraniu restauracji wyświetlana będzie lista produktów, jakie oferuje restauracja. Jeśli użytkownik postanowi zostać na stronie, sprawdzi z pewnością kilka lub kilkanaście takich list. Można więc założyć, że będzie to najczęściej wykonywane zapytanie. Wyświetlana będzie nazwa, opis, cena i obrazek. W celu uniknięcia joinów jeśli będziemy chcieli poznać nazwę kategorii na przykład żeby posortować listę produktów pobierzemy listę wszystkich kategorii, a na froncie posłużymy się id kategorii przechowywanym w produkcie.
